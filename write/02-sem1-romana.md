---
title: Poezia românească în sec. XIX și XX
lang: ro
---

__ÎN LUCRU__

## Poezia în spațiul cultural românesc

## Mihai Eminescu -- Poetul național

Mihai Eminescu (1850 -- 1889) a fost „ultimul poet romantic român”, considerat
cel mai apreciat și influent poet din istoria literaturii române. Sa născut pe
data de 15 ianuarie 1850 la Botoșani, fiul căminarului Gheorghe Eminovici și
Ralucăi Eminovici, fiica stolnicului din Joldești. Numele său la naștere a fost
Mihail Eminovici, pe urmă schimbat în _Eminescu_ de Iosif Vulcan, redactorul
revistei _Familia_, cu prilejul publicării poeziei de debut _De-aș avea_.
Pe parcursul vieții lui Eminescu, a publicat doar un singur volum de poezii în
anul 1884, întitulat _Poesii_, redactat de criticul literar și mentorul poetului,
Titu Maiorescu, directorul Junimii. Volumul conține operele publicate de poet
în revista culturală _Convorbiri literare_ a societății _Junimea_ și cuprinde un
număr mare din operele sale celebre, din care amintim: _Luceafărul_, _Odă_,
_Epigonii_, _Ce te legeni..._, _Floare albastră_, _Criticilor mei_ etc.

Perioada de creație a artistului a durat în total doar 17 ani, începând cu debutul
acestuia la vârsta de 16 ani cu poemul _De-aș avea_, până la vârsta de 33 ani,
oprit tragic din a mai scrie de înrăutățirea sănătății sale fizice și mentale.
După moartea poetului, manuscrisele acestuia au fost donate Academiei Române de
către Titu Maiorescu în anul 1902, apoi au fost publicate postum începând cu anii 30
datorită criticului G. Călinescu.

Eminescu și-a petrecut perioada de formare academică la Universitatea din Viena,
cu o bursă de studii obținută din dorința lui Titu Maiorescu. În timpul studiilor
la Viena se întâlnește cu Ioan Slavici, care îi va rămâne prieten bun, și Veronica
Micle, iubirea vieții sale, dar care va rămâne tragic în afara ariei sale.
După întoarcerea în țară a funcționat în mai multe posturi cu susținerea lui Titu
Maiorescu, inclusiv revizor școlar pentru județele Iași și Vlasui. Tot în această
perioadă se întâlnește cu Ion Creangă, ducând la una dintre cele mai cunoscute
prietenii din istoria noastră literară. 

Între anii 1870-1877, a publicat frecvent în revista _Convorbiri Literare_,
și este, în cuvintele lui Titu Maiorescu, apreciat de cititori și critici
ca „poet în toată puterea cuvântului”. Se ocupă ca redactor al ziarului
_Timpul_ între anii 1877-1883, timp în care scrie și publică unele dintre
cele mai apreciate poeme ale sale, _Luceafărul_ și seria _Scrisorile_.

În calitate de ultim reprezentant al mișcării romantice[^r] în literatura românească
(uneori considerat un post-romantic) și un precursor al poeziei moderne, creația
lirică eminesciană reprezintă un veritabil _pot-pourri_ de idei și motive literare
datorate unei lecturi demnă de un erudit, plecând de la miturile Greciei Antice
și Vedele din Vechia Indie, la clasicii secolului său și marii filosofi germani care au
marcat desăvârșit gândirea și _Weltanschauung_-ul (perspectiva asupra lumii) poetului.
Poemele sale îmbină idei preluate din metafizică, astrologie, mitologie, istorie
și filosofie (în special noțiunea lui Schopenhauer a vieții înțeleasă ca vis)
cu o interpretare specifică folclorului românesc autohton, de filieră romantică.

Majoritatea poeziilor lui Eminescu se pot grupa după un număr restrâns de teme
abstracte sau concrete precum și scene specifice în universul poetului: iubirea,
natura, moartea, viața, nașterea, cosmogeneza[^c], condiția geniul (neînțeles) etc.
Și mai diverse sunt _motivele literare_ care apar pe tot parcursul textelor,
prin intermediul cărora este exemplificată atât concepția poetului despre lume,
univers și emoțiile umane (_Luceafărul_, _Memento mori_, _Floare albastră_), cât
și idealurile sale pentru poezie (_Epigonii_).

[^r]: Romantismul a fost o mișcare artistică și literară apărută la sfârșitul
sec. XVIII în Anglia, apoi răspândită în restul Europe, ca reacție contra
stilului rigid și formal al clasicismului. Este uneori grupată și cu mișcarea
_Sturm und Drang_ din regiunea actuală a Germaniei. A avut ca ideal estetic
preluarea tradițiilor populare și naționale, emanciparea culturii naționale,
lirismul, subiectivitatea, fantezia și exprimarea emoțiilor puternice.

[^c]: Cosmogenéză: concepția filosofică, religioasă sau metafizică despre
creația/nașterea universului, din gr. _kosmos_ (lume, univers) + _genesis_
(naștere).

## Octavian Goga

:::image
![Octavian Goga](https://upload.wikimedia.org/wikipedia/commons/e/ed/Octavian_Goga.jpg)
:::

Octavian Goga (1881 -- 1938) a fost un poet român naționalist, jurnalist, și
traducător a mai multor texte în limba română. Supranumit _cântarețul năzuințelor
poporului_, opera sa este marcată de un puternic sentiment de eliberare națională
și dorință de emancipare a culturii și poporului român.

## George Topîrceanu

:::image
![George Topîrceanu](https://upload.wikimedia.org/wikipedia/commons/9/9d/GeorgeTop%C3%AErceanu.jpg)
:::

George Topîrceanu (1886 -- 1937) a fost un scriitor și traducător român, ales
membru corespondent al Academiei Române din anul 1936, unde a întemeiat revista
_„Însemnări ieșene”_ ca un ultim efort literar.

## Al. Macedonski

:::image
![Al. Macedonski](https://upload.wikimedia.org/wikipedia/commons/thumb/b/b2/Alexandru_Macedonski_-_Foto01.jpg/250px-Alexandru_Macedonski_-_Foto01.jpg)
:::

Alexandru Macedonski (1854 -- 1920) a fost un poet, prozator și dramaturg român,
considerat unul dintre întemeietorii și primul reprezentat al curentului simbolist
în literatura română, fiind inspirat de literatura franceză. A fondat cenaclul și
revista literară _„Literatorul”_ care, deși s-a aflat într-o constantă polemică
cu revista „Junimea”, a contribuit considerabil la dezvoltarea și modernizarea
poeziei românești.
A încurajat și sprijinit formarea mai multor scriitori români tineri, dintre care
George Bacovia, Tudor Vianu (publicați în revista _„Literatorul”_), Tudor Arghezi
și Gala Galaction (publicați în _„Liga ortodoxă”_). A fost ales membru post-mortem
al Academiei Române în anul 2006, la 86 de ani de la stingerea sa.

Macedonski a fost o personalitate deosebit de puternică și eminentă a secolului
trecut, iar poetul se distinge printre contemporanii săi datorită spiritului convins
anti-junimist și polemic, dar influențat de gândirea pașoptistă și deschis spre
progresul literaturii și societății. Poeziile sale sunt încărcate de patos, de
idealizarea esteticului și exaltarea emoțiilor într-un mod tipic romantic, de
natură cvasi-byroniană.

În pofida perspectivei anti-junimiste, datorită căreia a purtat mai multe polemici,
inclusiv cu personalități celebre ale literaturii române (Vasile Alecsandri, I. L.
Caragiale și chiar Eminescu), Macedonski a fost unul dintre cei mai apreciați poeți
ai secolului XX, fiind întrecut doar de Eminescu.

Opera lui Macedonski a trecut prin mai multe etape experimentale și estetice, de
regulă concentrate în jurul unei teme centrale, motiv pentru care este uneori
supranumit _poetul nopților_ (după _„Noaptea de decemvrie”_) sau _poetul rondelurilor_
(după seria _Rondelurilor_). Întâlnim în activitatea sa literară o selecție diversă
de opere caracterizate de teme și stiluri specifice, de la texte care aduc aminte
de poezia clasică, la experimente literare amănunțite animate de un ideal creativ
înflăcărat. Este inițiatorul versului liber în poezia românească (poezia „Hinov”,
publicată în 1879), estetician desăvârșit și inovator. Macedonski a fost, așadar,
unul dintre primii poeți care realizează sincronizarea literaturii românești cu
întreaga mișcare europeană. 

# Începuturile simbolismului

Simbolismul, ca mișcare literară și artistică, a fost declarat oficial prima dată
în Franța odată cu publicarea lui Jean Moréas în anul 1886 a articolului-manifest
_« Le Symbolisme »_. Mișcarea s-a manifestat principal ca reacție contra poeziei
impersonale și obiective specifice _parnasianismului_[^parnasian], dar poate fi
considerată și un precursor al poeziei moderne, fiind o perioadă literară și artistică
marcată de experimente și tehnici creative inovative.

Charles Baudelaire este considerat unul dintre precursorii mișcării simboliste,
împreună cu Stéphane Mallarmé și Paul Verlaine. Dintre operele poetului francez,
volumul de poezii _Florile răului_ ( _« Les fleurs du mal »_ ) și poemul _Corespunderi_
( _« Correspondances »_ ) sunt considerate primele lucrări care afirmă idealul estetic
al mișcării, anume folosirea „corespondențelor”, sugestiilor și sinesteziei: 

| _« L'homme y passe à travers des forêts de symboles [...]_  
| _Les parfums, les couleurs et les sons se répondent. »_[^parfums]

„Corespondențele”, altfel spus _simboluri_, stau la baza expresivității simboliste:
transpunerea poeziei în spațiul emotivității prin sugestie.
Formarea noului raport dintre eul poetic (_universul mic_) și lume (_universul mare_)
prin simbol îi oferă cititorului sau spectatorului șansa de a participa activ pentru
înțelegerea impresiilor, imaginilor și emoțiilor redate de acesta.
Se trece de la descrierea brută și rigidă specifică parnasianismului menționat mai
sus, la interiorizarea emoțiilor retrăite de eul liric și exprimarea marilor teme
literare (iubirea, natura, emoțiile) prin celelalte simțuri ale omului: mirosul,
auzul, gustul, atingerea etc. 

De altfel, tot în cadrul mișcării simboliste, apar primele lucrări care teoretizează
relațiile dintre simbol și poezie cu sonoritatea consoanelor și vocalelor, inspirat
de conceptul de _sinestezie_. Idee care apare și în poemul _Vocale_ ( _« Voyelles »_ )
din anul 1883 de Arthur Rimbaud:

| _« A noir, E blanc, I rouge, U vert, O bleu, voyelles... »_  
| traducere: _„A negru, E alb, I roșu, U verde, O albastru, vocale...”_

[^parnasian]: Parnasianismul este o mișcare literară apărută în Franța care are drept
ideal cultivarea expresiei impersonale, obiectivă, descriptivă și strict formală.
Termenul „parnasian” (fr. _parnassien_) face trimitere la muntele Parnas din Focida,
consacrat lui Apollo și muzelor în mitologia greacă. Numele mișcării în sine a fost
dat de poeții reprezentanți care și-au publicat lucrările în revista _Parnasul contemporan_
( _« Le Parnasse contemporain »_ ).
Curentul a fost criticat pentru rigiditatea limbajului folosit și lipsa de emoție
sau subiectivitate.

[^parfums]: Tradus din franceză: _„Acolo omul trece prin păduri de simboluri [...]_
_Aromele, culorile și sunetele se-ngână și-și răspund.”_

## Simbolismul românesc -- curent autohton 

## Al. Macedonski

Opera lui Macedonski reprezintă o răscruce în dezvoltarea și popularizarea simbolismului
în literatura noastră. Este autorul primelor comentarii și articole despre noua mișcare,
din care amintim: _Despre logica poeziei_ (1880), _Poezia viitorului_ (1892),
_Simbolismul_ (1895) etc. Publică, de-asemenea, mai multe poeme, împreună cu comentariile
sale, în care exemplifică și teoretizează asupra aspectelor curentului în sine.

## Ștefan Petică

:::image
![petica](https://upload.wikimedia.org/wikipedia/commons/thumb/5/56/Nicolae_Petrescu-G%C4%83in%C4%83_-_%C5%9Etefan_Petic%C4%83_ILR_685.jpg/250px-Nicolae_Petrescu-G%C4%83in%C4%83_-_%C5%9Etefan_Petic%C4%83_ILR_685.jpg)
_Portretul lui Ștefan Petică, ilustrat de Nicolae Petrescu-Găină_
:::

Ștefan Petică (1877 -- 1904) a fost primul poet simbolist autohton din spațiul
literar românesc și traducător al mai multor poezii și opere ale scriitorilor
clasici europeni în limba română, inclusiv Mallarmé, Alfred Tennyson, Lev Tolstoi,
Pușkin, Sándor Petöfi, Edgar Allan Poe etc.).

Activitatea sa artistică și culturală îl afirmă ca intelectual autodidact, un
polihistor specializat în domeniul literaturii, filosofiei, sociologiei,
antropologiei și chiar istoria artei. Cunoscând temeinic franceza, germana,
engleza, italiana și spaniola, a efectuat studii specializate bazându-se pe cărți
și documente obținute de la diverse edituri europene de prestigiu și a realizat
mai multe studii sociologice.

Opera poetică lui Petică a fost profund influențată de cultura italiană și engleză,
de unde a preluat mai ales imagini și motive din literatura medievală italiană,
regăsindu-se motive care fac trimitere la opera lui Dante, Petrarca sau Botticelli
(„întristatul, mult vestitul florentin”), dar și din perioada renascentistă și
post-renascentistă cu teme care se regăsesc în opera lui Rafael, Dante Gabriel Rosetti
și John Keats. Seria de poezii _Fecioara în alb_ se remarcă prin ilustrarea directă
a acestei influențe, de la mottoul preluat direct de la Dante: _„Vedi che del desio
lei mi piego”_, la titlul alternativ _La creatura di bianco vestita_ (_„Creatura vestită
în alb”_). De altfel, pe parcursul poemelor din serie se regăsesc mai multe
imagini afective de natură rafaelică sau botticelliană:

| _„O, marile pasionate. / O, tragicele Magdalene, / Femei etern îndurerate [...]”_
| ...
| _„Mi-e dor de-un cântec plin de jale, / De-o adiere parfumată.”_
|   (_Fecioara în alb_, C. I)  

Ștefan Petică redă prin afectivitatea sa trecerea clară spre autohtonizarea
simbolismului. Viziunea plastică a poetului acordă sugestiei rolul principal
în redarea emoțiilor și imaginilor, fiind de natură stranie și neclară, într-o
stare constantă de incertitudine, aproape de concepția _spleenului_[^spleen]
în poezia franceză:

| _„O, ceasul trist al renunțării_
| _Pe frunți a pus melancolii,_
| _Și-n glas fiorul înserării_
| _Cu dureroase nostalgii._
| _[...]_
| _„Ci tu rămâi figura clară_
| _Și albă-n rochia ta pală ;_
| _O fină marmoră-ntr-o seară_
| _De o tristețe ideală”_
|   (idem, C. XIX) 

Regăsim în opera sa și un simț aparte al muzicalității, pe care o tratează
într-un caracter inefabil simbolist ca descriere a poeziei însăși:

| _„Viorile tăcură. O, nota cea din urmă_
| _Ce plânge răzlețită pe strunele-nvechite_
| _Și-n noaptea solitară, o, cântul ce se curmă,_
| _Pe visurile stinse din suflete-ostenite.”_
|   (_Când viorile tăcură_, C. I)  

| _„Cântarea care n-a fost spusă_
| _E mai frumoasă ca oricare ;_
| _Misterul ei e o beție_
| _De voluptoasă-ndurare.”_
|   (idem, C. III)

[^spleen]: Spleenul este o stare de melancolie, exprimată prin plictiseală, dezgust
sau chiar angoasă. Termenul a fost popularizat, împreună cu adjectivul în lb. franceză
_splénétique_, de poeziile lui Charles Baudelaire. V. _« Le Spleen de Paris »_.

## Dimitrie Anghel

:::image
![Dimitrie Anghel](https://upload.wikimedia.org/wikipedia/commons/9/9a/Dimitrie_Anghel_-_Foto01.jpg)
:::

Dimitrie Anghel (1872 -- 1914) a fost un poet român recunoscut pentru
folosirea deosebită a simțului olfactiv și auditiv în poeziile sale.
Supranumit de Nicolae Iorga „poetul florilor”, poezia sa este îmbibată
de parfumul florilor, lucrarea cea mai reprezentativă fiind culegerea
_În grădină_, unde compunerea se resfrânge în mediul floral prin
enumerarea rafinată a florilor, fiecare cu gingășia sa: lăcrimoara,
cicoarea crizantema, petunia, bujorul, floarea-soarelui, brândușa,
verbina, iasomia, garoafa etc.

| _„Miresme dulci de flori mă-mbată și mă alintă gânduri blânde..._
| _Ce iertător și bun ți-e gândul în preajma florilor plăpânde!”_

## Nicolae Davidescu

:::image
![Nicolae Davidescu](https://upload.wikimedia.org/wikipedia/commons/4/44/Nicolae_Davidescu.jpg):
:::

Nicolae Davidescu (1888 -- 1954) a fost un poet simbolist și romancier român.

## Traian Demetrescu

:::image
![demetrescu](https://upload.wikimedia.org/wikipedia/commons/thumb/c/ca/Bust_Demetrescu_Craiova_2.jpg/250px-Bust_Demetrescu_Craiova_2.jpg)
_Bustul lui Traian Demetrescu din Craiova_
:::

Traian Rafael Radu Demetrescu (1866 -- 1896) a fost un poet simbolist român,
influențat de curentul simbolist și impresionist din literatura franceză, dar
și de poetul național Mihai Eminescu. A publicat și sub pseudonimul _Tradem_.

Opera poetului este de natură sumbră, specifică esteticii decadente din poeziile
simboliste marcate de sentimentul de _spleen_ sau _fin de siècle_.
După cum afirmă criticul literar George Călinescu: _„înainte de Bacovia ...
poetul cultivă un patetic sfâșietor”_. Poeziile lui Tradem ating uneori
apogeuri ale ororii care par să precede direct specificul universului Bacovian:

| _„Ninge! ninge!... Alb e satul..._
|   _Ninge!..._
| _Vai de vetrele în care_
| _Focul nu mai e, se stinge..._
| _Necurmat afară ninge,_
|   _Ninge!...”_
|   (_Simfonie de toamnă_, C. III)

Versurile aduc aminte de _vremea de beție_ lui Bacovia, marcate de
repetiție și disperare, într-un spațiu aparent nemărginit:

| _„Plouă, plouă, plouă,_
| _Vreme de beție --_
| _Și s-asculți pustiul_
| _Ce melancolie!_
| _Plouă, plouă, plouă...”_
|   (G. Bacovia, _Rar_, 1906)

## Ion Minulescu

:::image
![minulescu](https://upload.wikimedia.org/wikipedia/commons/e/ef/Ion_Minulescu_2001_Romania_stamp.jpg)
_Carte poștală din 2001 înfățișând chipul lui Ion Minulescu_
:::

Ion Minulescu (1881 -- 1944) a fost un poet simbolist, scriitor și membru al
avangardei literare române. Este considerat al treilea mare reprezentant al
simbolismului românesc, descris de Eugen Lovinescu „adevăratul stegar al
mișcării simboliste”. A avut o activitate literară foarte productivă, afirmându-se
în primul rând ca poet avangardist și exotic prin seria _Romanțelor_, inspirat
de mediul dinamic și în continuă schimbare al orașului. Operele sale emană un
optimism citadin vioi și contagios, îmbrăcat în mister și farmec. În _„Romanțele
pentru mai târziu”_ găsim o familiarizare a citorului cu tehnicile simboliste,
definită de frenezia specifică stilului poetului, care a transformat _spleenul_
pur melancolic al poeților francezi într-o manifestare a spectacolului:

| _„În cinstea plictiselei mele_
| _Voi da la noapte un banchet_
| _Cu versuri, muzică_
| _și poze plastice cu stele_
| _de cabaret.”_

### _„Romanțele”_

Cele mai cunoscute opere poezii scrise de Ion Minulescu aparțin, fără îndoială, seriei
_Romanțe pentru mai târziu_, o parte fiind publicate mai întâi în revista
_Viața literară și artistică_ lui Ilarie Chendi, apoi culese într-un volum în anul 1908.
La origine, cuvântul _romanță_ înseamnă o compoziție muzicală vocală cu acompaniament instrumental
și cu versuri lirice sentimentale.

# George Bacovia

:::image
![bacovia](https://upload.wikimedia.org/wikipedia/commons/1/19/George_Bacovia.jpg)
_Înainte de a fi poet, Bacovia a fost un violonist talentat. Afinitatea sa pentru muzică a continuat pe tot parcursul vieții sale._
:::

George Bacovia (1881 -- 1957), născut Gheorghe Vasiliu, a fost un poet și scriitor
român, considerat cel mai important poet simbolist român și totodată primul poet
simbolist cu adevărat autohton din literatura noastră.

O mare parte din succesul literar al poetului se datorează în măsuri egale atât
sprijinului acordat de Alexandru Macedonski la debutul său, cât și contribuțiilor
soției sale, Agatha Bacovia, care și-a dedicat majoritatea vieții în susținerea
activității sale literare.

## Exprimarea simbolismului în opera bacoviană

# Bibliografie
- Al. Andrei, _Comentarii literare pentru clasele IX-XII, bacalaureat și admiterea în învățământul superior_, Editura Nova, București, 1994

- Constanța Bărboi, _Simbolismul românesc; Alexandru Macedonski -- George Bacovia_, Editura Universitară, București, 2007

- Florea Firan, Constantin M. Popa, _Macedonski -- Bacovia, Simbolismul românesc_, Editura Macedonski, Craiova, 1993

- Gh. Bulgăr, _Eminescu; Coordonate istorice și stilistice ale operei_, Editura Junimea, Iași, 1980
