<!DOCTYPE html>
<html lang="ro"><head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Evoluția literaturii românești de la începuturi până la
iluminism</title>
	<link href="./style.css" rel="stylesheet" type="text/css" media="all">
</head><body>
<div id="main">
	<p><sup><a href="./index.html">index.html</a> &mdash; negoitescu</p>
	<h1>Evoluția literaturii românești de la începuturi până la
iluminism</h1>
	<nav id="TOC" role="doc-toc">
	<!-- Uncomment for ToC title -->
	<!--<h2 id="toc-title">ToC</h2>-->
	<ul>
<li><a href="#geneza-limbii-române" id="toc-geneza-limbii-române">Geneza
limbii române</a></li>
<li><a href="#începuturile-scrisului-în-limba-română"
id="toc-începuturile-scrisului-în-limba-română">Începuturile scrisului
în limba română</a></li>
<li><a href="#literatura-religioasă"
id="toc-literatura-religioasă">Literatura religioasă</a>
<ul>
<li><a href="#hagiografiile"
id="toc-hagiografiile">Hagiografiile</a></li>
<li><a href="#primele-traduceri-tipărite-ale-bibliei"
id="toc-primele-traduceri-tipărite-ale-bibliei">Primele traduceri
tipărite ale Bibliei</a></li>
</ul></li>
<li><a href="#scrierile-cu-caracter-istoric"
id="toc-scrierile-cu-caracter-istoric">Scrierile cu caracter istoric</a>
<ul>
<li><a href="#dezvoltarea-gustului-estetic"
id="toc-dezvoltarea-gustului-estetic">Dezvoltarea gustului
estetic</a></li>
<li><a href="#începuturile-poeziei"
id="toc-începuturile-poeziei">Începuturile poeziei</a></li>
<li><a href="#scrieri-enciclopedice"
id="toc-scrieri-enciclopedice">Scrieri enciclopedice</a></li>
<li><a href="#descriptio-moldaviae"
id="toc-descriptio-moldaviae">Descriptio Moldaviae</a></li>
</ul></li>
<li><a href="#orientalismul" id="toc-orientalismul">Orientalismul</a>
<ul>
<li><a href="#nicolae-milescu-spătarul"
id="toc-nicolae-milescu-spătarul">Nicolae-Milescu Spătarul</a></li>
</ul></li>
<li><a href="#bibliografie" id="toc-bibliografie">Bibliografie</a></li>
</ul>
	</nav>
	<h1 id="geneza-limbii-române">Geneza limbii române</h1>
<p>Istoria limbii și a poporului român începe odată cu intrarea
soldaților romani în regiunea Daciei, sub conducerea lui Traian, în anii
101-102 și 105-106 d.Hr. Dacia este învinsă, devine colonie romană, și
începe un proces intens de romanizare. Limba latină vorbită de soldații
romani care au invadat și colonizat Dacia (latina vulgară) se contopește
cu elemente limbii dacilor și evoluează, treptat, în limba română.</p>
<p>După ce Dacia a fost părăsită de armata și imperiul roman din anul
275, a început influența mai multor popoare nomade și migratoare care au
intrat în teritoriul Daciei. Câteva dintre popoarele care au pătruns
Dacia sunt: vizigoții, ostrogoții, gepizii, avarii, hunii și slavii.
Apariția (din secolul al VI-lea) și influența civilizației slave este,
de departe, cea mai pronunțată, aceștia formând în sudul Dunării un stat
de sine stătător.</p>
<p>Slavona a fost folosită pentru o lungă perioadă de timp drept limbă
oficială, în biserică și în cancelariile domnești, în relațiile externe
și în comerț. Cu toate acestea, influențele slave nu au afectat
gramatica sau structura principal latină a limbii române, ceea ce indică
o limbă deja formată în secolul al VI-lea, înainte de așezarea
slavilor.</p>
<h1 id="începuturile-scrisului-în-limba-română">Începuturile scrisului
în limba română</h1>
<p>Cel mai vechi document păstrat scris în limba română este
<em>Scrisoarea lui Neacșu din Câmpulung</em><a href="#fn1"
class="footnote-ref" id="fnref1" role="doc-noteref"><sup>1</sup></a>,
din anul 1521. Scrisoarea este adresată judelui Hanăș Bengner al
orașului Brașov, și dezvăluie contextul politic și social din această
perioadă (amenințarea armatelor turcești din sud).</p>
<p>Textul primului document scris în limba română din anul 1521, cu
traducerile elementelor din slavonă:</p>
<blockquote>
<p><em>„Mudromŭ I plemenitomŭ, I cistitomŭ I B(õ)gom darovannomŭ župan
Hanăș Begner ot Brașov mnog(õ) zdravie ot Nécșul ot Dlŭgopole</em><br />
<strong>Înțeleptului și nobilului și cinstitului și de Dumnezeu
dăruitului jupan Johannes Benkner din Brașov, multă sănătate de la
Neacșul din Câmpulung)</strong><br />
<em>I pak</em> (<strong>și iarăși</strong>) <em>daŭ știre domnietale
za</em> (<strong>despre</strong>) <em>lucrul turcilor, cum am auzit eŭ
că împăratul aŭ ĭeșit den Sofiĭa și aĭminterea nu e. Și se-aŭ dus în sus
pre Dunăre.</em><br />
<em>I pak să știĭ domniĭa-ta că aŭ venit un om de la Nicopoe de mie
mi-aŭ spus că aŭ văzut cu ochiĭ luĭ că aŭ trecut céle corăbii ce știi și
domniia-ta pre Dunăre în sus.</em><br />
<em>I pak să știĭ că bagă den orașele câte 50 de omin, să fie de ajutor
în corâbiĭ.</em><br />
<em>I pak să știĭ cumŭ se-aŭ prins nește meșter(ĭ) den Țarigrad cum vor
treace céle corăbiĭ la locul cela strimtul ce știĭ și domniĭa
ta.</em><br />
<em>I pak spui domniĭe tale de lucrul luĭ Mahamet beg, cum am auzit de
boiarĭ ce sunt megiĭaș(ĭ) și de generemiĭu Negre, cum i-aŭ dat împăratul
sloboziĭe luĭ Mahamet beg, pe ĭo-ĭ va fi voĭa, pren Țéra Rumânéscă, iară
el să trécă.</em><br />
<em>I pak să știĭ domniĭa ta că are frică mare și Băsărab de acel lotru
de Mahamet beg, maĭ vârtos de domniĭle vóstre.</em><br />
<em>I pak spuĭ domniĭe tale că maĭ marele mĭu, de ce am înțeles și eŭ.
Eŭ spuĭ domniĭetale ĭară domniĭata eștĭ înțelept și aceste cuvinte să
țiĭ domniĭata la tine, să nu știe umin mulți, și domniile vostre să vă
păziți cum știți maĭ bine.</em><br />
<em>I bog te veselit. Amin</em> (<strong>Și Dumnezeu să te bucure.
Amin</strong>)”</p>
</blockquote>
<p>Remarcabilă este latinitatea textului, atât în vocabular cât și în
exprimare. Textul poate fi ușor înțeles și în prezent; forma sa este, în
esență, foarte asemănătoare cu formele populare ale limbii în prezent
(Al. Piru).</p>
<p>Singurele elemente care au nevoie de lămuriri sunt elementele din
slavonă prezente în text: formulele de introducere și încheiere, unele
cuvinte de legătură și denumiri.</p>
<h1 id="literatura-religioasă">Literatura religioasă</h1>
<p>Un rol important în dezvoltarea literaturii în limba română îl au
textele cu caracter religios scrise de mitropoliții Varlaam, Dosoftei și
Antim Ivireanul. Aceștia pun bazele primordiale pentru dezvoltarea
literaturii estetice și conștiinței istorice, dar și culturale.</p>
<p>Una dintre primele opere originale scrise în românește este opera
mitropolitul Varlaam, <em>Cazania</em> sau <em>Carte românească de
învățătură</em>, apărută în anul 1643 la Iași. Cartea iese în evidență
prin limbajul estetic și prezintă începuturile povestirilor scrise în
limba română.</p>
<p>Mitropolitul Antim Ivireanul (c. 1650 – 1716) este autorul mai multor
lucrări bisericești (predici, cuvântări, tălmăciri ale Bibliei), și
construiește utilajele necesare pentru tipărirea textelor sale (N.
Manolescu). În har duhovnicesc, își dedică învățăturile și predicele
tuturor celor care veneau la episcopie:</p>
<blockquote>
<p><em>„De n-ați știut până acum și de n-au fost nimeni să vă învețe,
iată că acum veți ști că am treabă cu toți oamenii câț sunt în Țara
Rumânească, de la mic până la mare și până la un copil de țâță din
păgâni și din cei ce nu sunt de o lege cu noi, căci în seama mea v-au
dat stăpânul Hristos să vă pasc sufletește, ca pre niște oi
cuvântătoare, și de gâtul meu spânzură sufletele voastre.”</em></p>
</blockquote>
<p>În celebrele sale <em>Didahii</em>, se poate vedea o cunoaștere amplă
nu numai a limbajului bisericesc, dar și a literaturii și a filosofilor
antice. Exprimarea lui Antim nu este inspirată doar de modul în care se
vorbea românește, dar și de întreaga literatură medievală; înțelege
rolul limbii și caracterul acesteia:</p>
<blockquote>
<p><em>„Iată asămânarea aceasta a obrazului cu soarele și a veșmintelor
cu zăpadă, nu doară pentru aceia să asămânează cum nu ar fi mai
strălucit obrazul lui (Hristos) decât soarele, sau veșmintele lui nu ar
fi fost mai albe decât zăpada, ci pentru că aici, în lume, nu avem alt
nimic mai strălucitor și mai luminos decât soarele și mai alb decât
zăpada.”</em></p>
</blockquote>
<blockquote>
<p><em>„Vă poftesc să vă deschideți urechile inimilor voastre”</em></p>
</blockquote>
<p>Mitropolitul a contribuit de-asemenea la introducerea limbii
românești ca limbă de cult în biserică, înlocuind slavona, care era
inaccesibilă oamenilor de rând.</p>
<h2 id="hagiografiile">Hagiografiile</h2>
<p>Probabil cel mai important rol în dezvoltarea literaturii l-au avut
hagiografiile, texte care prezentau viața sfințiilor dintr-o perspectivă
religioasă. Aceste texte reprezintă primele compuneri în limba română
care conțin elemente biografice și istorice.</p>
<p>O parte dintre aceste lucrări au fost mai scrise mai întâi fie în
greaca bizantină, fie în slavonă, apoi traduse în limba română. (N.
Cartojan)</p>
<p><em>Viața Sfântului Nifon</em> scrisă de Gavriil Protul<a href="#fn2"
class="footnote-ref" id="fnref2" role="doc-noteref"><sup>2</sup></a> –
la cererea domnitorului Țării Românești, Neagoe Basarab (1482 – 1521),
după aducerea moaștelor sfântului în țară – reprezintă o lucrare
importantă atât pentru amânuntele despre viața sfântului, cât și pentru
datele istorice și sociale întrețesute. Sunt relatate date istorice pe
timpul a patru domni: Radu cel Mare (1496 – 1508), Mihneal cel Rău (1508
– 1510), Vlăduț (1510 – 1512) și Neagoe Basarab (1512 – 1521). Este
înfățișată istoria tulbure și dramatică a Țării Românești din această
perioadă, până la Neagoe Basarab, împăciuitorul. Sunt arătate în detaliu
scenele de conflict și cruzime între domnii anteriori lui Neagoe.</p>
<p><em>Învățăturile lui Neagoe Basarab către fiul său Teodosie</em> este
cel mai important monument al cugetării și simțirii românești (N.
Cartojan). Textul a fost, de-asemenea, scris mai întâi în limba slavonă,
apoi tradus în română în jurul secolului XVII.</p>
<h2 id="primele-traduceri-tipărite-ale-bibliei">Primele traduceri
tipărite ale Bibliei</h2>
<p>Matei Basarab, domn al Țării Românești, împreună cu Vasile Lupu, domn
al Moldovei, aduc primele tiparnițe în Muntenia și Moldova, și dezvoltă
un tipar pentru limba română. Apar astfel primele cărți difuzate pe o
regiune amplă.</p>
<p>La începutul secolului al XVI-lea se realizează primele traduceri ale
mai multor texte religioase, cu scop educativ și de evanghelizare.</p>
<p>Prima traducere integrală a Vechiului Testament în limba română a
fost realizată de Nicolae Milescu-Spătarul (1636 – 1708) între anii
1661–1668, având ca bază textul grecesc din Septuaginta, care cuprindea
Pentateuhul (cele cinci cărți ale lui Moise) și celelalte cărți ale
Bibliei ebraice.</p>
<p>Prima traducere tipărită a Noului Testament în limba română, folosind
o presă tipografică cu litere slavone, este <em>Noul Testament de la
Bălgrad</em>, publicat în 1648 în Alba Iulia (în trecut, Bălgrad).<br />
Prima traducere integrală a Bibliei în limba română, apărută în anul
1688, este <em>Biblia de la București</em>.</p>
<h1 id="scrierile-cu-caracter-istoric">Scrierile cu caracter
istoric</h1>
<p>Din secolul XIV, apariția mișcărilor culturale renascentiste și
umaniste în Europa punea în centrul atenției omul și capacitatea sa
intelectuală. Știința și cultură dezvoltă noi ramuri cu scopul de a
emancipa ființa umană. Începe perioada marilor descoperiri geografice și
se dezvoltă un interes sporit pentru cultură și valoarea estetică a
literaturii.</p>
<p>In spirit umanist, se remarcă mulți cărturari erudiți și spirite
luminate precum Grigore Ureche, Miron Costin, Ion Neculce, Stolnicul
Constantin Cantacuzino și Dimitrie Cantemir. Se dezvoltă conștiința
istorică, dorința de păstrare și transmitere urmașilor informații, date
istorice și dovezi despre istoria neamului românesc. Se încep primele
încercări de formare a unei istorii scrise a românilor, care vor folosi
mai târziu pentru combatarea problemelor politice din Moldova, Țara
Românească și Transilvania. (vezi <a
href="https://ro.wikipedia.org/wiki/%C8%98coala_Ardelean%C4%83"><em>Școala
Ardeleană</em></a>)</p>
<p><em>Letopisețul Țării Moldovei</em>, relatând istoria românilor
începând de la 1359, scris de Grigore Ureche, cronicar moldovean, este
una dintre cele mai importante scrieri istoriografice în limba română.
Cărturarul înțelege profund rolul moralizator și educațional al
istoriei, dorind să păstreze istoria în scris pentru <em>„a nu se îneca
anii trecuți, a nu se ști ce s-au lucrat”</em>. Totodată, în scrierea
cronicarului apare prima încercare de naștere a conștiinței istorice și
naționale; se realizează importanța cunoașterii originii și istoriei
poporului său, pentru ca urmașii să nu rămână <em>„asemenea fiarelor și
dobitoacelor celor multe și fără minte”</em>.</p>
<p>Grigore Ureche este unul dintre primii cărturari care afirmă
latinitatea (i.e. descendența romană) poporului român și originea comună
a românilor: <em>„De la Râm ne tragem”</em>. Dedică un capitol întreg
limbii sale, comparând cuvintele latinești cu cele românești,
arătându-le astfel originea lor latină.</p>
<p>Se remarcă în letopiseț atenția pe care cronicarul o acordă
trăsăturilor morale ale domnitorilor, deseori analizând și explicând
acțiunile prin temperamentul și firea acestora. (vezi <a
href="#dezvoltarea-gustului-estetic">portretul lui Ștefan cel
Mare</a>)</p>
<p>Miron Costin continuă cronica lui Ureche pentru perioada din 1594
până în 1661, adăugând informații noi. Criticul Nicolae Manolescu
punctează caracterul mai modern al scrierii lui Miron Costin față de
stilul lui Ureche: în locul explicațiilor prin intermediul divinului,
evenimentele istorice sunt explicate din punct de vedere economic,
politic, psihologic și încadrate mereu în context european. Miron Costin
atestă de-asemenea originea comună a românilor:</p>
<blockquote>
<p><em>„Biruit-au gândul să mă apuc de această trudă, să scot lumii la
vedere felul neamului din ce izvor și seminție sunt lăcuitorii țării
noastre, Moldovei și Țării Românești și românii din țările ungurești că
<u>toți un neam sunt și o dată descălecați sunt</u>.”</em></p>
</blockquote>
<p>Ca predecesorul său, a mai examinat o serie de cuvinte din latină și
italiană, arătând etimonul latin al limbii române (Al. Rosetti, p. 64):
<em>ochi</em> – <em>oculus</em>, <em>trimit</em> – <em>transmitto</em>,
<em>ucid</em> – <em>occido</em> ș.a.m.d.</p>
<h2 id="dezvoltarea-gustului-estetic">Dezvoltarea gustului estetic</h2>
<p>În afară de scrierea unor texte cu conținut istoric foarte însemnat,
se observă și introducerea (in)voluntară a formulelor de bun-gust, care
piperează limbajul, din dorința de a trece peste limitările expresiilor
preluate și traduse rigid din textele scrise în slavonă și cărțile
bisericești, preferându-se o scriere care reflectă limba vorbită.</p>
<blockquote>
<p><em>Grigore Ureche, Portretul lui Ștefan cel Mare (1457 –
1504):</em><br />
<em>„Fost-au acest Ștefan vodă om nu mare de stat, mânios și degrab a
vărsa sînge nevinovat; de multe ori la ospețe omora fără județ.
Amintrelea era om întreg la fire, neleneș, și lucrul său îl știa a-l
acoperi, unde nu gândeai, acolo îl aflai. La lucruri de războaie meșter,
unde era nevoie însăși se vira, ca văzându-l ai săi să nu se
îndărăpteze, și pentru aceea rar război nu se biruia, și unde-l biruia
alții, nu pierdea nădejdea, că știindu-se căzut jos, se rădica deasupra
biruitorilor… Iară pre Ștefan vodă l-au îngropat țara cu multă jale și
plîngere în mănăstire, în Putna, care era de dânsul zidită. Atâta jale
era, de plângea toți ca după un părinte al său, că cunoștea toți că s-au
scăpat de mult bine și de multă apărătură. Ce după moartea lui până
astăzi îi zic sfântul Ștefan vodă, nu pentru suflet, ce este în mâna lui
Dumnezeu, că el încă au fost un om cu păcate, ci pentru lucrurile lui
cele vitejești, carele nimeni din domni, nici mai nainte, nici după
aceia, l-au ajuns”</em></p>
</blockquote>
<blockquote>
<p><em>Miron Costin, Descrierea Italiei:</em> <em>„Este țara Italiei
plină, cum se zice, ca o rodie, de cetăți și orașe iscusite; mulțime și
desime de oameni, târguri vestite pline de toate bișugurile. Pentru mari
iscusenii și frumusețări, pământului aceluia i-au zisu-i raiul
pământului, Italia, a cărui pământ orașele, grădinile, tocmelile la
casele lor au mare desfătăciune traiului omenesc, n-are toată lumea.
Văzduh supt ceriŭ blând, voios și sănătos; nice călduri prea mari, nice
erni grele. De grâu, vinuri dulci și iușoare, untdelemn, mare bișug, și
de poame tot feliul: chitre (o specie de lămâi), năramze (portocale
amare), alămâi (lămâi) și zahar. Oamenii iscusiți peste toate neamurile,
stătători la cuvânt, neamăgei, blânzi, cu oamenii streini nemeriți
dintr-alte țări îndată tovarăsi, cum ar hi (fi) de ai săi, cu mare
omenie, supțiri, pentru aceea le zic gentiloni (gentilomi), cum zic
grecii celebii, și la războaie neînfrânți într-o vreme, cum vei afla la
istoriile Rămului de vei ceti de dânșii […] Aceia țară ieste acum
scaunul și cuibul a toată dăscălii și învățătura, cum era într-o vreme
la greci Athina, acum Padova în Italiia…”</em></p>
</blockquote>
<p>Limba lui Miron Costin este îmbogățită de inovații lexicale și
sintactice preluate din sintagmele textelor scrise în limba latină.
Putem spune că Miron Costin anunță limba și expresivitatea lui Dimitrie
Cantemir (Al. Rosetti).</p>
<p>Mai observăm și în cadrul gândirii lui Miron Costin un deosebit
respect pentru scris și lectură, cunoștința că scrisul este „iscusită
oglindă a minții omenești” (N. Manolescu).</p>
<blockquote>
<p>„Puternicul Dumnezeu, cinstite, iubite cetitoriule, să-ți dăruiască
după aceste cumplite vremi anilor noștri, cândva și mai slobode veacuri,
întru care, pe lângă alte trebi, să aibi vreme și cu cetitul cărților a
face iscusită zăbavă, că nu ieste alta și mai frumoasă și mai de folos
în toată viiața omului zăbavă decâtŭ cetitul cărților… Citește cu
sănătate această a noastră cu dragoste osteneală.”</p>
</blockquote>
<h2 id="începuturile-poeziei">Începuturile poeziei</h2>
<p>Pe lânga contribuțiile sale pentru <em>Letopisețul Țării
Moldovei</em>, Miron Costin a creat una dintre primele opere poetice în
limba româna, <em>Viiața lumii</em>, un poem filosofic care se inspiră
din cartea biblică a <em>Ecleziastului</em> și preia tema <em>fortuna
labilis</em>, de soartă schimbătoare a omului în fața trecerii timpului.
În poemul său, problema ireversibilității timpului și a firii păcătoase
a omului sunt combinate într-un discurs moralizator despre credință și
autoritatea lui Dumnezeu peste toată creația.</p>
<blockquote>
<p><em>Miron Costin, Viața lumii (fragment)</em><br />
<em>„Tu, părinte al tuturor, doamne și împărate,</em><br />
<em>Singur numai covârșești vremi nemăsurate,</em><br />
<em>Celelalte cu vreme toate să să treacă.”</em><br />
…<br />
<em>„Una fapta, ce-ți rămâne, buna, te lețește,</em><br />
<em>În ceriu cu fericie în veci te mărește.”</em></p>
</blockquote>
<p>Se observă și primele forme ale imaginilor artistice și figurilor de
stil în cadrul poemului, primele încercări de a trece peste hotarele
unei exprimări rigide.</p>
<blockquote>
<p><em>„Fum și umbră sântŭ toate, visuri și părere.</em><br />
<em>Ce nu petrece lumea și în ce nu-i cădere?”</em></p>
</blockquote>
<h2 id="scrieri-enciclopedice">Scrieri enciclopedice</h2>
<p>Ion Neculce (1672 – 1745), cronicar moldovean și mare boier, continuă
<em>Letopisețul</em> după anul 1733 pentru perioada de la 1661 până la
domnia lui Ioan Vodă Mavrocordat (1743). Scrierea sa este precedată de o
serie de 42 de legende întitulată <em>O samă de cuvinte</em>
(<em>„Auzite din om în om, de oameni vechi și bătrâni”</em>), care iese
în evidență prin caracterul aproape pur narativ al scrierii, deseori
umoristic în esență.</p>
<p>Continuarea boierului a letopisețului reflectă în detaliu situația
social-politică, în special relația politică externă a Moldovei, iar
limbajul său este plin de imagini expresive și dinamice.</p>
<p>Stolnicul Constantin Cantacuzino (1639 – 1716) este un boier din Țara
Românească, considerat un reprezentant important al umanismului. Opera
sa se axează în special pe studii geografice și istorice. Una dintre
cele mai importante lucrări ale sale este <em>harta Valahiei</em>
(<em>Index geographicus celsissimi principatus Wallachiae</em>),
conținând detalii geografice, fizice, politice și istorice, realizată
între anii 1694 și 1699. Harta a fost tipărită în anul 1700 în limba
greacă, fiind dedicată domnului Țării Românești Constantin
Brâncoveanu.</p>
<h2 id="descriptio-moldaviae">Descriptio Moldaviae</h2>
<p>Dimitrie Cantemir (1673 – 1723), domn al Moldovei în anul 1693 și din
anul 1710 până în 1711, a avut o influență unică asupra limbei române și
formarea sa ca limbă literară. Fiind un cărturar umanist, opera sa s-a
răspândit pe o arie vastă de științe și studiu, asemenea marilor
umaniști europeni din vremea sa. Poliglot desăvârșit, pe lângă
cunoașterea limbilor clasice, latina și greaca, stăpânea: turca,
italiana, franceza, araba, persana, slava veche și rusa.</p>
<p>Două dintre cele mai importante opere ale sale sunt <em>Istoria
ieroglifică</em> și <em>Descriptio Moldaviae</em> (Descrierea Moldovei).
Opera lui Cantemir prezintă primii pași spre realizarea unei limbi
literare, întărind gramatica și sintaxa scrierilor sale în stilul
limbilor latine și greco-bizantine și îmbogățind vocabularul prin
termeni împrumutați dintr-o pletoră de limbi: turcă-otomană, slavă
veche, rusă, ucraineană, polonă, arabă, persană, ebraică, greacă,
neogreacă, latină și italiană. Datorită numărului mare de împrumuturi și
cuvinte savante prezente în opera sa, redactează un glosar al termenilor
străini, anexat romanului său, <em>Istoria ieroglifică</em>, unde
prezintă etimologia și definiția fiecărui termen.</p>
<p><em>Istoria ieroglifică</em> este o scriere alegorică în care
cărturarul critică situația politică a vremii. Opera este considerată un
roman „cu cheie”, deoarece acestea poate fi înțeleasă doar cunoscând
cheia textului, adică „Scara a numerelor și cuvintelor ieroglificești”,
anexată textului, care explică numele personajelor și pe cine îl
înfățișează de fapt.</p>
<p>În <em>Descriptio Moldaviae</em>, cartea descrie istoria neamurilor
românești de la origini până în sec. al XIII-lea și este dedicată
aproape în întregime prezentării și susținerii romanității (originii
latine), continuității românilor pe pământul fostei Dacii și unității
românilor. Textul a fost scris original în limba latină. Cartea este o
adevărată enciclopedie românească, conținând informații geografice,
politice, folclorice și lingvistice despre Moldova. Dimitrie Cantemir
este primul cărturar român care, pe lângă observațiile lingvistice și
politice legate de originea românilor, analizează etnografia și
folclorul țării.</p>
<h1 id="orientalismul">Orientalismul</h1>
<p>Odată cu influența sporită a curentelor umaniste și renascentiste în
Europa, s-a dezvoltat o curiozitate și un deosebit interes pentru lumea
orientală. Acest interes se observă atât în opera lui Dimitrie Cantemir,
care realizează primul sistem de notare al muzicii turcești, cât și în
pornirea primelor călătorii în teritoriul Asiei cu scop misionar, de
informare și politic.</p>
<h2 id="nicolae-milescu-spătarul">Nicolae-Milescu Spătarul</h2>
<p>Nicolae Milescu-Spătarul a fost un mic boier originar din satul
Milești, cunoscut și sub numele <em>Nikolai Spafariĭ</em>. Cea mai
cunoscută operă a sa este jurnalul său de călătorie în Orient, realizat
după trimiterea sa în solie în China de către Țarul Aleksei. Este
considerat primul călător român în China, iar lucrarea sa este de o
importanță istorică, geografică și etnografică deosebită, fiind primul
memorial de călătorie scris de un român.</p>
<h1 id="bibliografie">Bibliografie</h1>
<ul>
<li><p>Al. Graur, <em>Încercare asupra fondului principal al limbii
române</em>, București, 1954</p></li>
<li><p>Al. Piru, <em>Istoria literaturii române de la început pînă
azi</em>, Editura Univers, 1981</p></li>
<li><p>Al. Rosetti, <em>Schiță de istorie a limbii române de la origini
și pînă în zilele noastre</em>, Editura Albatros, 1976</p></li>
<li><p>Neagu Djuvara, <em>O scurtă istorie a românilor povestită celor
tineri</em>, Editura Humanitas, București, 2002</p></li>
<li><p>Nicolae Cartojan, <em>Istoria Literaturii române vechi</em>,
București, 1945</p></li>
<li><p>Nicolae Manolescu, <em>Istoria critică a literaturii române</em>,
Editura Paralela 45, 2008</p></li>
<li><p>Ștefan Ștefănescu, <em>Enciclopedia istoriografiei
românești</em>, Editura Științifică și Enciclopedică, 1978</p></li>
</ul>
<section id="footnotes" class="footnotes footnotes-end-of-document"
role="doc-endnotes">
<hr />
<ol>
<li id="fn1"><p><a
href="https://www.cimec.ro/Istorie/neacsu/rom/scrisoare.htm"
class="uri">https://www.cimec.ro/Istorie/neacsu/rom/scrisoare.htm</a><a
href="#fnref1" class="footnote-back" role="doc-backlink">↩︎</a></p></li>
<li id="fn2"><p>Protul este conducătorul comunității monahale de la
muntele Athos.<a href="#fnref2" class="footnote-back"
role="doc-backlink">↩︎</a></p></li>
</ol>
</section>
</div>
</html>
